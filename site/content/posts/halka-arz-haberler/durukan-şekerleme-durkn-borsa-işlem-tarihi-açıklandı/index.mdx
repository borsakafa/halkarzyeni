---
title: Durukan Şekerleme (DURKN) borsa işlem tarihi açıklandı!
date: 2024-09-13T15:41:58.213Z
featured: true
author: Halka Arz Hisseler
category: Halka Arz Haberler
thumbnail: halkaarzapp1-10-.jpg
---
Borsa İstanbul'dan yapılan açıklamada, Durukan Şekerleme (DURKN) paylarının 17.09.2024 Salı günü Borsa İstanbul Ana Pazar'da işleme başlayacağı belirtildi.

Durukan Şekerleme, 11-12 Eylül tarihlerinde halka arz edilerek talep toplamıştı. Şirket, toplam 42.500.000 lotu tamamen eşit dağıtım yöntemi ile satışa sundu. Sabah saatlerinde halka arz sonuçları açıklanan Durukan Şekerleme'nin borsada işleme başlama tarihi de belli oldu.

Kamuyu Aydınlatma Platformu (KAP) üzerinden açıklamada bulunan Borsa İstanbul, DURKN paylarının işleme başlama tarihini açıkladı. Borsa İstanbul tarafından yapılan KAP açıklamasında şu ifadeler yer aldı:

***"Durukan Şekerleme Sanayi ve Ticaret A.Ş.'nin (Şirket) sermayesini temsil eden 132.500.000 TL nominal değerli payları Kotasyon Yönergesi'nin 8'inci maddesi çerçevesinde kota alınmıştır. Halka arz edilen 42.500.000 TL nominal değerli Şirket payları 17/09/2024 tarihinden itibaren Ana Pazar'da 17 TL baz fiyat, "DURKN.E" kodu ve sürekli işlem yöntemiyle işlem görmeye başlayacaktır. İlgili sırada maksimum emir değeri 1.000.000 TL olarak belirlenmiştir."***

**KİŞİ BAŞI EN FAZLA 68 LOT VERİLDİ**

Durukan Şekerleme halka arzında toplam 42.500.000 lot, tamamen eşit dağıtım yöntemi ile 689.338 yatırımcıya dağıtıldı. DURKN halka arzında kişi başı en fazla 68 lot pay edildi. Durukan Şekerleme'nin halka arz büyüklüğü 722,5 milyon TL oldu.