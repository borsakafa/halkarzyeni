---
title: Borsa İstanbul'dan 6 hisseye daha tedbir geldi!
date: 2023-09-28T15:35:31.882Z
featured: true
author: Halka Arz Hisseler
category: Halka Arz Haberler
thumbnail: borsa-i̇stanbul-6-hi̇sseye-tedbi̇r-geti̇rdi̇-.png
---
Borsa İstanbul, 28 Eylül 2023 seans kapanışının ardından 6 hisseye tedbir getirildiğini duyurdu. İşte tedbir kapsamına alınan hisseler ve yasakların bitiş tarihi hakkında detaylar!

28 Eylül 2023 tarihli seansın kapanması ile birlikte, Borsa İstanbul'dan da tedbir kapsamına alınan hisseler hakkında açıklama geldi. Yapılan açıklamada, 6 hissenin VBTS kapsamına alınacağı belirtildi. Tedbir alınan hisseler ise **GEREL.E, HATSN.E, KCAER.E, SAYAS.E,SELVA.E** ve **SMRTG.E** oldu.

Borsa İstanbul'dan yapılan açıklamanın tamamı ise şu şekilde:

"Sermaye Piyasası Kurulu kararı uyarınca devreye alınan Volatilite Bazlı Tedbir Sistemi (VBTS) kapsamında GEREL.E, HATSN.E, KCAER.E, SAYAS.E,SELVA.E ve SMRTG.E payları 29/09/2023 tarihli işlemlerden (seans başından) 27/10/2023 tarihli işlemlere (seans sonuna) kadar açığa satışa ve kredili işlemlere konu edilemeyecektir.

Not: VBTS kapsamında getirilen tedbirler, payın işlem gördüğü pazarın/platformun işlem kuralları, pazar değişimi veya diğer nedenlerle uygulanan işlem esaslarından ayrı olarak değerlendirilir. Buna göre VBTS tedbirleri diğer düzenlemeler veya kararlarla uygulamaya alınan işlem esaslarının geçerlilik süresinden ayrı olarak tedbir süresinin sonuna kadar uygulanmaya devam eder.

SPK'nın 06/02/2023 tarihli kararı uyarınca Borsa İstanbul A.Ş. Pay Piyasasında ikinci bir duyuru yapılıncaya kadar tüm paylarda açığa satış işlemleri yasaklanmıştır."

G﻿eçtiğimiz gün de yine 6 hisse tedbir kapsamına alınmıştı.