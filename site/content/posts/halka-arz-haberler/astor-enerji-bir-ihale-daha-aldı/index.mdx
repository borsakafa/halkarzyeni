---
title: Astor Enerji bir ihale daha aldı!
date: 2023-04-27T07:57:21.663Z
featured: true
author: Halka Arz Hisseler
category: Halka Arz Haberler
thumbnail: astor-açikladi.png
tags:
  - astor
  - hisse
  - borsa
  - hissesenedi
  - halkaarz
  - bist100
  - astorhisse
---
Halka arz olduğu günden bu yana peş peşe yeni iş anlaşması açıklamaları yapan Astor Enerji, bir ihale daha kazandı. Şirketten yapılan açıklamada, ihale bedelinin 8,8 milyon dolar olduğu vurgulandı. 

2023 yılının ilk halka arzlarından biri olan Astor Enerji, 18 Ocak tarihinde Borsa İstanbul’da işlem görmeye başlamıştı. Şirket, o tarihten bu yana açıkladığı iş anlaşmaları ve hisselerinin gösterdiği yükseliş performansı ile yatırımcılarının yüzünü güldürmeye de devam ediyor.

Peş peşe açıkladığı ihale ve iş anlaşmalarına bir yenisini daha ekleyen şirket, bu kez 8,8 milyon dolarlık ihalenin kendi uhdelerinde kaldığını duyurdu.

> **HATIRLATMA:** Halka arz, sermaye artırımı ve borsa haberleri için mobil uygulamalarımızdan cihazınıza uygun olanı indirmeyi unutmayın. iOS ve Android uygulama linkleri, sayfanın en altında yer almaktadır.

Kamuoyu Aydınlatma Platformu üzerinden bir açıklamada bulunan Astor Enerji’nin bildiriminde şu ifadelere yer verildi:

***"GEDİZ ELEKTRİK DAĞITIM AŞ. tarafından 23.03.2023 tarihinde yapılan IH20235020 numaralı "Hermetik Dağıtım Transformatörü Alımı" işine ilişkin ihale 27.04.2023 tarihinde sonuçlanmış 5 firmanın katılım sağladığı toplam 17.965.000.- USD lik ihalenin 3. ve 5. Grup kapsamındaki 8.800.000 USD lik kısmı şirketimiz uhdesinde kalmıştır. Sözleşme süresi 1 yıl olup, parçalı olarak sevkiyatlar sonrası ödeme vadesi 90 gündür."***