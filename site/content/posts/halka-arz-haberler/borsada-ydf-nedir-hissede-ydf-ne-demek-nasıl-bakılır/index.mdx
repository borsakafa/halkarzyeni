---
title: Borsada YDF nedir, hissede YDF ne demek, nasıl bakılır?
date: 2023-08-31T09:27:22.971Z
author: Halka Arz Hisseler
category: Halka Arz Haberler
thumbnail: ydf-nedi̇r.png
tags:
  - ydf
  - borsaydf
  - hisseydf
  - şirketydf
  - ydfnedir
  - borsacıdedeydf
---
Son zamanlarda sosyal medyada gündem olan YDF konusu, yatırımcılar tarafından yoğun olarak araştırılmaya başladı. Birçok kişi, borsada işlem gören şirketlerin YDF'sini araştırıyor. Sosyal medyada 'Yeniden Değerleme Fonu' şeklinde paylaşılan bu bilgi doğru mu? Hissenin YDF'sine nasıl bakılır, YDF nedir, YDF ne demek? gibi sorular da yanıt arıyor.

Türkiye'de yüksek enflasyonun görüldüğü son yıllarda, insanların yatırım arayışları da çoğalmaya başladı. Enflasyon karşısında ezilmek istemeyen birçok kişi de alternatif yatırım araçlarına yöneldi. Özellikle son 3 yıl içerisinde revaçta olan yatırım aracı ise Borsa İstanbul oldu. Borsaya katılan yeni yatırımcı sayısı ise günden güne artmaya devam ediyor.

Hâl böyle olunca yeni yatırımcılar, farklı kollardan yatırım konusunda bilgi edinmeye de gayret gösteriyor. Sosyal medyada gündem olan birçok video da yatırımcıların dikkatini çekmeyi sürdürüyor. Yine sosyal medyada gündem olan ve yatırımcıların dikkatini üzerine çeken bir husus var. O da YDF konusu. Sosyal medyada viral olan videolarda, kullanıcıların 'Borsacı Dede' diye tabi ettiği yatırımcının, 'Şirketin YDF'sine bakarım' sözleri üzerine, YDF konusu son zamanların en çok araştırılan konularından biri oldu. Bu konuda detaylı bilgi bulunmaması üzerine, yatırımcıların YDF sorusuna aradığı cevap da gün geçtikçe değişiyor. Peki, nedir bu YDF?

**YDF NEDİR?**

YDF konusunda bazı yayıncılar, 'Yeniden Değerleme Fonu'na dikkat çekiyor. Ancak şirketlerin açıkladıkları bilançolarda böyle bir kalem söz konusu değil. Aslında YDF, İngilizce'den gelen bir terimdir ve genellikle kripto para piyasasında kullanılır. YDF, 'yieldification' yani verim anlamında bir kelimedir. Hisselerde de YDF, bu anlamda kullanılır. Ancak dediğimiz gibi, şirketlerin gelir gider tablolarının yer aldığı finansal bilançolarda YDF gibi bir ibare yoktur.