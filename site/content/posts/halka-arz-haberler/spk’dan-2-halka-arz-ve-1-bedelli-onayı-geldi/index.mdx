---
title: SPK’dan 2 halka arz ve 1 bedelli onayı geldi!
date: 2023-08-09T20:15:50.111Z
featured: true
author: Halka Arz Hisseler
category: Halka Arz Haberler
thumbnail: 2-halka-arz-1-sermaye-artirimi.png
tags:
  - enerya
  - baydöner
  - galatasaray
  - gsray
  - bydnr
  - hisse
  - halkaarz
  - borsa
---
Sermaye Piyasası Kurulu, 9 Ağustos 2023 tarihinde haftalık bülten yayımladı. Yayımlanan bültende 2 şirket halka arz, 1 şirket ise sermaye artırımına onay aldı. Halka arz onayı alan şirketler Enerya Enerji ve Baydöner oldu. Galatasaray ise bedelli sermaye artırımı için onay aldı.

SPK, bu haftaki bültende 3 şirkete onay verdi. 2 şirket halka arz ve 1 şirket ise bedelli sermaye artırımı onay aldı. 
Halka arz için onay alan şirketlerin ayrıntıları şu şekilde: 

**Enerya Enerji,** **39.000.000 adet payı** halka arza konu edecek. Şirketin hisse fiyatı **88,76 TL** olarak belirlendi. Halka açıklık oranı **%26,90** olacak ve halka arz büyüklüğü ise **3.461.640.000 TL** olarak hesaplandı. Halka arz sürecinde benimsenen dağıtım yöntemi ise **bireysel yatırımcılara eşit dağıtım** şeklinde olacak.

**Baydöner**’in halka arzında ise toplam **18.000.00 lot** satışa sunulacak. Şirketin **halka arz fiyatı ise 21 TL** olarak açıklandı. Baydöner halka arzında da dağıtım şekli **bireysel yatırımcılara eşit** olacak. Öte yandan şirketin işlem kodunun **BYDNR** olması bekleniyor. Baydöner’in halka arz sonrası fiili dolaşımı **%21,43** şeklinde gerçekleşecek.

Her iki şirketin talep toplama tarihleri açıklandığında ve katılım endeksi durumu netleştiğinde, mobil uygulamalarımız üzerinden anlık bildirim gönderilecektir.  

**GALATASARAY BEDELLİ SERMAYE ARTIRIMI DETAYLAR!**

Galatasaray Sportif Sınai ve Ticari Yatırımlar A.Ş. de SPK’dan bedelli sermaye artırımı için onay aldı. Şirket, 540.000.000 TL olan mevcut sermayesini, %100 bedelli sermaye artırımı ile birlikte 1.080.000.000 TL’ye yükseltecek. Bu sermaye artırımında rüçhan hakkı kullandırma fiyatı ise 1 TL olacak. Bedelli sermaye artırımı için tarihler belli olduğunda mobil uygulamalarımızdan anlık bildirim gönderilecektir.