---
title: Arçelik (ARCLK) milyon dolarlık dev yatırımı açıkladı!
date: 2024-10-08T12:56:29.513Z
featured: true
author: Halka Arz Hisseler
category: Şirket Haberleri
thumbnail: halkaarzapp184756-3-.jpg
---
Arçelik (ARCLK), Türkiye'nin en bilinen markalarından biri olup, ürün çeşitliliği ve kalitesi ile tüketicilerin öncelikli tercihlerinden biri olmayı sürdürüyor. Genellikle açıklanan büyük karlarla gündeme gelen şirket, 2024 yılı ilk yarı finansal sonuçlarıyla yatırımcılarını şaşırttı. 2023 yılında 3 milyar TL'den fazla kar açıklayan Arçelik, bu yılın aynı döneminde 4 milyon TL zarar etti. Bu sürpriz gelişmenin ardından şirket, Afrika'daki büyük yatırımını Kamu Aydınlatma Platformu (KAP) üzerinden duyurdu.

Şirket, Bangladeş'in Dakka şehrinde, buzdolabı, televizyon, çamaşır makinesi, klima ve diğer büyük ev aletlerinin üretileceği yeni fabrikasının faaliyete başladığını açıkladı. 78 milyon USD'lik bir yatırımla inşa edilen fabrikanın toplam alanı 135.000 m², kapalı alanı ise 77.000 m² olarak bildirildi. Fabrika, yıllık 750.000 adet buzdolabı üretim kapasitesiyle faaliyete geçerken, çoğunlukla iç piyasaya odaklanacak. Tam kapasiteye ulaşıldığında ise 4.000 kişiye kadar istihdam sağlaması planlanıyor.