---
title: SPK onay verdi! Enerji şirketinden 1,1 milyar dolarlık dev adım!
date: 2024-09-29T13:29:26.531Z
featured: true
author: Halka Arz Hisseler
category: Halka Arz Haberler
thumbnail: halkaarzapp1-33-.jpg
---
Sermaye Piyasası Kurulu (SPK), enerji sektörünün önde gelen şirketlerinden Zorlu Enerji Elektrik Üretim A.Ş.'nin (ZOREN), borçlanma başvurusuna onay verdi. Şirket, yut dışına yönelik 1,1 milyar dolar tahvil/finansman bonusu ihracına karar vermişti.

Borsa İstanbul pay piyasasında işlem gören şirketlerden Zorlu Enerji (ZOREN), geçtiğimiz aylarda borçlanma kararı almıştı. Şirket, söz konusu karar doğrultusunda Sermaye Piyasası Kuruulu'na başvuruda bulundu. Sermaye Piyasası Kurulu ise 25.09.2024 tarihinde yayımlanan haftalık bültende 4 şirketin borçlanmasına izin verdi.

SPK'nın izin verdiği şirketler arasında yer alan Zorlu Enerji ise, 1.100.000.000 dolarlık dev borçlanmaya imza atacak. Şirket, bu borçlanmayı tahvil/finansman bonosu satışı şeklinde ve yurt dışına yönelik gerçekleştirecek.

Zorlu Enerji, Sermaye Piyasası Kurulu'ndan gelen onayın ardından bir açıklamada bulundu. Kamuyu Aydınlatma Platformu üzerinden yapılan açıklamada, ***"Dün yapılan açıklamadaki şablona ihraç tavanı son geçerlilik tarihi girilmiştir. 04.09.2024 tarihli özel durum açıklamamıza konu olan yurt dışı borçlanma aracı ihracı ile ilgili olarak Sermaye Piyasası Kurulu'nun 25.09.2024 tarihli ve 2024/49 sayılı Haftalık Bülteni'nde söz konusu ihraç talebinin Kurul tarafından uygun görüldüğü duyurulmuştur. İşbu açıklamamızın İngilizce çevirisi ekte yer almakta olup, açıklama metinlerinde herhangi bir farklılık olması durumunda, Türkçe açıklama esas kabul edilecektir."*** ifadeleri yer aldı.

![Zorlu Enerji (ZOREN) Borçlanma](zorenborclanma.jpg "Zorlu Enerji (ZOREN) Borçlanma")