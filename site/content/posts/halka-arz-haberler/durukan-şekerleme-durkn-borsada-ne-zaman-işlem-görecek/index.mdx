---
title: Durukan Şekerleme (DURKN) borsada ne zaman işlem görecek?
date: 2024-09-12T08:38:50.943Z
featured: true
author: Halka Arz Hisseler
category: Halka Arz Haberler
thumbnail: halkaarzapp-1-.jpg
---
Sermaye Piyasası Kurulu'ndan halka arz onayı alan Durukan Şekerleme'nin talep toplama işlemleri tamamlandı. DURKN hisseleri, 16-20 Eylül haftasında Borsa İstanbul'da işlem görmeye başlayacak.

Sermaye Piyasası Kurulu (SPK), 05.09.2024 tarihinde Durukan Şekerleme'nin halka arzını onayladı. Şirket, 42.500.000 lotu pay başı 17 TL'den halka arz etti. Durukan Şekerleme 11-12 Eylül tarihlerinde Borsa İstanbul birinci piyasada talep toplama işlemlerini gerçekleştirdi. 

![](halkaarzapp23.jpg)

Şirketin halka arzında birçok yatırımcı talep toplama işlemlerinin ardından kaçar lot dağıtılacağı borsada işleme başlama tarihini araştırmaya başladı. Halka arz edilen payları %30 iskontolu şekilde satışa sunan Durukan Şekerleme, tamamen eşit dağıtım yöntemi uygulayarak halka arzı tamamladı.

### **DURUKAN ŞEKERLEME (DURKN) NE ZAMAN İŞLEM GÖRECEK?**

Durukan Şekerleme'nin halka arz edilen payları, DURKN kodu ile 17.09.2024 Salı günü Borsa İstanbul Ana Pazar'da işlem görmeye başlayacak.

K﻿onuya ilişkin Borsa İstanbul'dan yapılan açıklama şu şekilde:

"Durukan Şekerleme Sanayi ve Ticaret A.Ş.'nin (Şirket) sermayesini temsil eden 132.500.000 TL nominal değerli payları Kotasyon Yönergesi'nin 8'inci maddesi çerçevesinde kota alınmıştır. Halka arz edilen 42.500.000 TL nominal değerli Şirket payları 17/09/2024 tarihinden itibaren Ana Pazar'da 17 TL baz fiyat, "DURKN.E" kodu ve sürekli işlem yöntemiyle işlem görmeye başlayacaktır. İlgili sırada maksimum emir değeri 1.000.000 TL olarak belirlenmiştir."