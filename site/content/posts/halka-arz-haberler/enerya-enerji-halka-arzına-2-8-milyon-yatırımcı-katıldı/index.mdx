---
title: Enerya Enerji halka arzına, 2,8 milyon yatırımcı katıldı!
date: 2023-08-17T12:23:17.355Z
featured: true
author: Halka Arz Hisseler
category: Halka Arz Haberler
thumbnail: enerya-halka-arz-sonuçları.png
tags:
  - enerya
  - enrya
  - eneryaenerji
  - halkaarz
  - borsa
  - hisse
---
15-16 Ağustos tarihlerinde talep toplama işlemlerini gerçekleştiren Enerya Enerji'nin halka arz sonuçları açıklandı. Şirketten yapılan açıklamaya göre ENERY halka arzına 2,6 milyon yatırımcı katıldı. ENRYA halka arz büyüklüğü ise 3,46 milyar TL oldu.

Enerya Enerji, 9 Ağustos tarihinde SPK'dan halka arz onayı almıştı. Şirket, toplam 39.000.000 lotu halka arza konu etti. Yurt içi bireysel yatırımcılara tahsis edilen lot sayısı ise lotların %70'ine tekabül ediyordu. Bireysel yatırımcılardan gelen başvuru sayısı, 2 milyon 808 bin 131 olurken, talebi karşılanan başvuru sayısı ise 2 milyon 636 bin 849 oldu.

Şirketin halka arzına katılan yurt içi bireysel yatırımcılara dağıtılan lot miktarının 10-11 olacağı tahmin ediliyor.

Enerya Enerji'den yapılan halka arz sonuçlarına ilişkin açıklamada ise şu ifadelere yer verildi:

**"Enerya Enerji A.Ş.**’nin paylarının halka arzına ilişkin talep toplama işlemleri, **14-15-16 Ağustos 2023** tarihleri arasında gerçekleşmiştir.

Halka arzda birim fiyat **88,76 TL** olarak belirlenmiştir. Halka arz edilen **39.000.000 TL** nominal değerli payların tamamının satışı gerçekleşmiştir.

Toplam **halka arz büyüklüğü 3.461.640.000 TL** olarak gerçekleşmiştir.

Halka arz edilen toplam 39.000.000 TL nominal değerli payların **2,71 katı**na denk gelen **105.705.253 TL** nominal değerli pay talebi gelmiştir.

Halka arzda, **Yurt İçi Bireysel Yatırımcılara tahsis edilen toplam 27.300.000 TL nominal değerli payların 2,46 katı** filtrelenmemiş talep gelmiştir.

**Yurt İçi Kurumsal Yatırımcılara tahsis edilen 9.750.000 TL nominal değerli payların 3,52 katı**, **Yurt Dışı Kurumlar Yatırımcılara tahsis edilen 1.950.000 TL nominal değerli payların ise 2,17 katı** filtrelenmemiş talep gelmiştir.

Halka arz fiyatı üzerinden yatırımcı grubu bazında talep ve dağıtım bilgisi aşağıdaki tabloda yer almaktadır."

![ENRYA HALKA ARZ SONUÇLARI](enerya-enerji-halka-arz-sonuçları.png "ENRYA HALKA ARZ SONUÇLARI")

**E﻿NERYA NE ZAMAN İŞLEME BAŞLAR?**

Ş﻿irketin 21 ya da 22 Ağustos tarihinde Borsa İstanbul'da işleme başlaması bekleniyor. Bu tarih netleştiğinde mobil uygulamalarımızdan anlık bildirim gönderilecektir. UYGULAMA LİNKLERİ SAYFANIN EN ALTINDA YER ALMAKTADIR.

**İ﻿LGİNİZİ ÇEKEBİLİR**

**[B﻿AYDÖNER HALKA ARZ SONUÇLARI](https://www.halkaarzhisseler.com/baydoner-halka-arzina-12-milyon-yatirimci-katildi/)**