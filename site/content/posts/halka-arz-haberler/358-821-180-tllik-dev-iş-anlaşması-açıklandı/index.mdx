---
title: 358.821.180 TL'lik dev iş anlaşması açıklandı!
date: 2024-09-12T10:10:57.996Z
featured: true
author: Halka Arz Hisseler
category: Halka Arz Haberler
thumbnail: halkaarzapp-4-.jpg
---
Borsa İstanbul'un önde gelen bilişim şirketlerinden Link Bilgisayar (LINK), Aselsannet ile yapılan iş anlaşmasını açıkladı. Şirketten yapılan açıklamada sözleşme bedelinin 358.821.180 TL olduğu belirtildi.

Kamuyu Aydınlatma Platformu (KAP) üzerinden sözleşme detaylarını paylaşan Link Bilgisayar,  Özel Güvenlik Teknolojileri ürünlerinin temini için Aselsan iştiraklerinden Aselsannet ile anlaşma sağlandığını belirtti. Yapılan açıklamada, ürünlerin yıl sonuna kadar teslim edilmesinin planlandığı da vurgulandı.

![](halkaarzapp23-1-.jpg)

Link Bilgisayar'ın KAP açıklamasında, ***"Şirketimiz, Türkiye Savunma Sanayisinin öncüsü ASELSAN'ın bir kuruluşu olan ve Savunma ve Güvenlik Teknolojilerinde Türkiye'nin lider firmalarından biri olan ASELSANNET firmasından KDV Dâhil 358.821.180,00 TL tutarında sipariş onayı almıştır. Bu anlaşma kapsamında, ASELSANNET'in stratejik projelerinde kullanılacak Özel Güvenlik Teknolojileri Ürünlerinin temini sağlanacaktır.***

***ASELSANNET, güvenlik ve savunma alanında Türkiye'nin en büyük ve en etkili oyuncularından biri olup, ileri teknoloji çözümleriyle yerli ve milli projelere önemli katkılar sunmaktadır. ASELSANNET'in sektördeki bu güçlü konumu, Link Bilgisayar için güvenlik teknolojileri alanında daha geniş bir çözüm yelpazesi sunma fırsatını beraberinde getirmektedir.***

***Anlaşmanın finansal performansımıza ve sektörel pozisyonumuza katkıları kamuoyu ile paylaşılmaya devam edilecektir.***

***Siparişe konu ürünlerin yılsonuna kadar teslim edilmesi planlanmaktadır.***

***Kamuoyuna saygıyla duyurulur."*** ifadeleri yer aldı.