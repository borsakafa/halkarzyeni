---
title: SPK, Mackolik ve Tapdi Oksijen'in halka arzlarını onayladı
date: 2022-12-29T19:15:50.969Z
featured: true
private: false
author: Halka Arz Hisseler
category: Halka Arz Haberler
thumbnail: adsız-tasarım-24-.png
tags:
  - mackolik
  - halkaarz
  - tapdi
---
Sermaye Piyasası Kurulu, 29 Aralık tarihli bülteninde 2 şirketin halka arzına onay verdi. Öte yandan 3 şirketin de sermaye artırımı onaylandı. İşte 29 Aralık tarihli SPK Bülteni’nin detayları…

Son zamanlarda peş peşe halka arz onayı veren Sermaye Piyasası Kurulu, 2022 yılının son haftasını da boş geçmedi. Kurul, uzun zamandır halka arz için onay bekleyen şirketlerden biri olan Tapdi Oksijen Özel Sağlık ve Eğitim Hizmetleri Sanayi Ticaret A.Ş.’nin yanı sıra, Mackolik İnternet Hizmetleri Ticaret A.Ş.’nin de halka arzını onayladı.

SPK ayrıca, 3 şirketin de sermaye artırımına onay verdi. Yayımlanan bültende yer alan bilgilere göre; Berkosan Yalıtım ve Tecrit Maddeleri Üretim ve Ticaret A.Ş. bedelsiz, Pankent Sanayi ve Ticaret A.Ş. bedelsiz ve SASA Polyester Sanayi A.Ş. tahsisli sermaye artırımına gidecek.

**MACKOLİK HALKA ARZ DETAYLARI**

SPK Bülteni’nde yer alan bilgilere göre Mackolik, halka arza toplam 8.500.000 TL nominal değerli payı konu edecek. MACKO işlem kodu ile kote olacak şirketin halka arz fiyatı ise 38 TL olarak duyuruldu. Şirketin taslak izahnamesinde yer alan bilgilere göre Mackolik, bireysel yatırımcılara eşit kurumsal yatırımcılara ise oransal dağıtım yöntemini uygulayacak.

**TADPİ HALKA ARZ DETAYLARI**

Tapdi Oksijen Özel Sağlık ve Eğitim Hizmetleri Sanayi Ticaret A.Ş.’nin halka arzına ise toplam 28.000.000 TL nominal değerli pay konu edilecek. TNZTP işlem kodunu kullanması beklenen şirketin halka arz fiyatı ise 10,21 TL olarak duyuruldu. Taslak izahnamede yer alan bilgilere göre Tapdi’nin halka arzında eşit dağıtım yöntemi kullanılacak.

**HATIRLATMA:** Halka arz ve sermaye artırımlarına ilişkin tüm detayları, Android mobil uygulamamız üzerinden anlık bildirimlerle takip edebilirsiniz. Uygulamayı **[BURAYA](https://play.google.com/store/apps/details?id=com.halkaarzhaber.hisseler&hl=en&gl=TR)**tıklayarak indirmeniz mümkün.