---
title: Platform Turizm halka arzına dair bilinmesi gerekenler
date: 2022-12-06T11:48:07.523Z
featured: true
author: Halka Arz Hisseler
category: Halka Arz Haberler
thumbnail: adsız-tasarım-30-.png
tags:
  - plturhalkaarz
  - platformturizmhalkaarz
  - halkaarz
---
Sermaye Piyasası Kurulu (SPK), 3 Aralık 2022 tarihi yayınlanan SPK Bülteni’nden iki şirketin halka arzına onay vermişti. Bu şirketlerden biri olan Platform Turizm’in de talep toplama tarihleri netleşti. İşte şirketin halka arzına dair bilinmesi gereken tüm bilgiler.

SPK, geçtiğimiz haftaki bültende Platform Birikim Varlık Yönetim A.Ş. ile birlikte Platform Turizm Taşımacılık Gıda İnşaat Temizlik Hizmetleri Sanayi ve Ticaret A.Ş.’nin halka arzının onaylandığını duyurmuştu. Şirketin arz onayı almasının ardından merak edilen birçok detayı sizler için derledik. 

**Platform Turizm ne iş yapar?** 

Personel taşımacılığı ve filo kiralama alanlarında faaliyet göstermek üzere 2002 yılında kurulan Platform A.Ş., bugün farklı alanlarda hizmet veren firmalardan biridir. 

Günümüzde Platform A.Ş.; personel ve öğrenci taşımacılığı, filo kiralama, iş makinesi ve özel donanımlı araç kiralama, kültürel amaçlı gezi organizasyonları, seyahat acentesi işletmeciliği, gıda nakliye ve dağıtım hizmetleri, yurt dışında metrobüs ve toplu taşımacılık hizmetleri, personel destek hizmetleri (zabıta, temizlik ve güvenlik) ve mesire yeri işletmeciliği gibi hizmet sektörünün birçok alanında faaliyet göstermektedir.

**PLATFORM TURİZM HALKA ARZ FİYATI NE KADAR?**

Şirketin halka arzda belirlediği hisse başı fiyat 9,10 TL olarak duyuruldu. 

**PLATFORM TURİZM HİSSE KODU NE?**

Şirketin halka arz için belirlediği Borsa İstanbul’da işlem göreceği kod, PLTUR olarak açıklandı. 

**PLATFORM TURİZM HALKA ARZINDA KAÇ LOT SATILACAK?**

Şirket halka arzda 24.750.000 nominal değerli mevcut pay satışı ve 24.750.000 TL nominal değerli bedelli sermaye arttırımı ile birlikte toplam 49.500.000 TL nominal değerli payı halka arza konu edecek.

**PLTUR HALKA ARZINDA DAĞITIM NASIL OLACAK?**

Şirket, halka arz için talep toplama işlemini tamamladıktan sonra halka arz edilen payları eşit dağıtım yöntemine göre dağıtacak. Yani halka arz işlemine katılan her yatırımcı eşit sayıda pay sahibi olacak.

**PLTUR KAÇ LOT VERİR?**

Platform Turizm’in halka arzına katılan yatırımcı sayısı, dağıtılacak lot miktarında etkin rol oynayacak. Ancak son eşit dağıtım olan Özsu Balıkçılık’ın halka arzını baz alacak olursak, 400 bin yatırımcı üzerinden tahminde bulunmak mümkün. Bu durumda 49.500.000 lot / 400.000 yatırımcı = kişi başına 123-124 lot düşecektir.