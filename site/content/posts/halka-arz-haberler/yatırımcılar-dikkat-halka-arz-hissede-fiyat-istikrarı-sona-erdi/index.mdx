---
title: Yatırımcılar dikkat! Halka arz hissede fiyat istikrarı sona erdi!
date: 2024-09-12T12:47:47.915Z
featured: true
author: Halka Arz Hisseler
category: Halka Arz Haberler
thumbnail: halkaarzapp-6-.jpg
---
Borsa İstanbul'un yeni halka arz hissesi için, KAP'ta açıklama yapıldı. Yapılan açıklamada, Bahadır Kimya (BAHKM) hissesinde fiyat istikrarının 11 Eylül tarihinde sona erdiği belirtildi.

Bahadır Kimya'nın halka arz edilen payları, 13.08.2024 tarihinde Borsa İstanbul'da işlem görmeye başladı. Halka arz fiyatı 51 TL olan Bahadır Kimya, borsada işleme başlamasının ardından en yüksek 90,25 TL'yi gördü. Ardından düşüşe geçen BAHKM payları, şu sıralar halka arz fiyatına yakın olan 56 TL'li fyatlardan işlem görmeye devam ediyor.

![Bahadır Kimya](halkaarzapp23-2-.jpg "Bahadır Kimya")

Bahadır Kimya halka arzında konsorsiyum lideri olan Tera Yatırım, şirketin halka arz edilen paylarına ilişkin önemli bir açıklamada bulundu. KAP üzerinden yatırımcıları bilgilendiren Tera Yatırım, BAHKM hisselerinde fiyat istikrarı işleminin sona erdiğini vurguladı.

Tera Yatırım'dan yapılan KAP açıklamasında şu ifadeler yer aldı:

***"Bahadır Kimya Sanayi ve Ticaret A.Ş.'nin 5-6-7 Ağustos 2024 tarihlerinde Borsa Birincil Piyasa'da Sabit Fiyatla Talep Toplama ve Satış Yöntemi ile beher pay için 51,00 TL fiyatla halka arz edilen payları, 13 Ağustos 2024 tarihinden itibaren BİST Ana Pazar'ında sürekli işlem yöntemiyle işlem görmeye başlamıştır. İzahnamede Kurumumuz aracılığı ile gerçekleştirilmesi planlanan fiyat istikrarı sağlayıcı işlemler için ilan edilen 30 günlük süre 11 Eylül 2024 tarihinde sona ermiştir. Şirket paylarının BİST' te işlem görmeye başlamasını takiben geçen 30 günlük süre içerisinde Şirket payları 51,00 TL olan halka arz fiyatının altına düşmemesi nedeniyle fiyat istikrarı işlemi gerçekleştirilmemiştir.***

***Kamuoyunun bilgisine sunarız.***

***Saygılarımızla."***