---
title: Halka arzda oransal ne demek?
date: 2022-12-26T20:20:37.619Z
author: Halka Arz Hisseler
category: Halka Arz Haberler
thumbnail: oransal-dağitim-nedi̇r.png
tags:
  - halkaarz
  - oransal
  - nedemek
---
Halka arz şirketlerin yatırımcı sayısı son zamanlarda bir hayli arttı. Şirketlerin halka arz işleminde kullandıkları dağıtım yöntemleri de araştırma konularından biri oluyor. Biz de bu haberimizde ***halka arzda oransal ne demek*** sorusuna yanıt vermeye çalıştık. İşte merak edilen konunun detayları.

2020 yılından bu yana halka arz olarak borsada işlem görmeye başlayan şirket sayısı bir hayli arttı. Özellikle 2021 ve 2022 yıllarında birçok şirket borsada kote oldu. Borsa yatırımcısı sayısının da artması ile birlikte halka arzlara olan ilgi de aynı oranda artış gösterdi.

Ancak halka arz işlemine yeni yeni katılmaya başlayan yatırımcılar, yeni duydukları birçok terimi de internet üzerinde araştırıyor. Özellikle dağıtım yöntemlerinden biri olan oransal da yatırımcıların araştırma konularından biri oluyor. 

Bilindiği üzere halka arz işlemlerinde **‘eşit dağıtım’**, **‘bireysele eşit dağıtım’** ya da **‘oransal dağıtım’** gibi terimler sıkça duyuluyor. 

**Oransal dağıtım**ın ne olduğunu bilmeyen yatırımcılar da ***‘Halka arzda oransal ne demek?’*** sorusunun yanıtını araştırıyor. Merakla araştırılan **oransal dağıtımın tüm detayları** haberimizde…

**Halka arzda oransal ne demek?**

Halka arz olacak şirketler, yayımladıkları halka arz izahnamelerinde **dağıtım yöntemi**ni açıklar. Bu yöntemlerden biri de **oransal dağıtımdır**. Şirketin halka arza konu ettiği lot sayısı, belirlenen bu yöntem ile yatırımcılar arasında pay ediliyor.

**Eşit dağıtım** üzerinden örnek vermek gerekirse; halka arzlarda **eşit dağıtım** uygulayan şirketler, talep gönderen tüm yatırımcılara eşit miktarda **hisse senedi (lot, pay)** verir. 

**Oransal dağıtımda** ise bu yöntem biraz daha farklıdır. Kısaca değinmek gerekirse oransal dağıtım işleminde **herkes parası kadar lot alır**. Önce bir şirketin halka arzına katılan **yatırımcı sayısı** halka arz sonuçları ile belli olur. 

Katılım sağlayan ve en az bir lot isteyen her yatırımcı en az o 1 lotunu alır. Daha sonra ise halka arz sonuçlarından yola çıkılarak katılımcı sayısı ve talep edilen lot miktarına göre **bir oran belirlenir**. Belirlenen bu oran aynı zamanda **dağıtım oranıdır**.

**Örneğin;** halka arz sonuçlarından yola çıkarak belirlenen dağıtım oranının **yüzde 10,50** olduğunu varsayalım. 

Bu durumda, **1.000 TL**’lik lot isteyen bir yatırımcıya, 1.000 TL’nin **%10,50**’si yani **105** TL’lik hisse senedi verilir. 

Başka bir yatırımcı **10.000 TL**’lik lot istedi ise bu yatırımcı da **1.050 TL**’lik lot alır. Hisse fiyatının **5 TL** olduğunu varsayarsak; ilk yatırımcı **105 TL’ye 21 lot**, ikinci yatırımcı ise **1.050 TL’ye 210 lot** alır.

**Halka arzda oransal** bu şekilde açıklanabilir.