---
title: Bayrak EBT Taban’dan bedelli ve bedelsiz sermaye arttırımı
date: 2022-12-06T20:35:07.194Z
author: Halka Arz Hisseler
category: Sermaye Artırımları
thumbnail: web-site-görsel-şablonu-kopyası-1-.png
---
Bayrak EBT Taban, sermaye arttırımı için harekete geçti. Şirket, konuyla ilgili yaptığı KAP bildiriminde %100 bedelsiz ve %97 bedelli sermaye arttırımı yapılacağını duyurdu.

28 Kasım 2022 tarihinde yönetim kurulu kararı alan Bayrak EBT Taban, şirketin bedelli ve bedelsiz olarak sermaye arttırımı için SPK’ya başvuracağını açıklamıştı. Bayrak’tan yapılan o tarihteki açıklamada; %87 bedelsiz, %236 da bedelli sermaye arttırımı yapılacağı kamuoyuna sunulmuştu.

Şirket, 2 Aralık 2022 tarihinde bir KAP bildirimi daha göndererek oranların değiştiğini duyurdu. Bayrak’tan yapılan revize açıklamasına göre şirket paylarının %100 bedelsiz, %97 bedelli sermaye arttırımı için SPK’ya başvuruda bulunulacak.

Öte yandan 28 Kasım’daki ilk KAP bildirimine göre sermaye arttırımı 100.000.000 TL’ye ulaşacakken, yapılan revizeye göre SPK’dan onay gelmesi durumunda yeni sermaye 70.000.000 TL olacak. Şirketin mevcut sermayesi ise 23.562.500 TL.

**BAYRAK EBT TABAN SANAYİ VE TİCARET A.Ş. SERMAYE ARTTIRIMI DETAYLARI**

**Yönetim Kurulu Karar Tarihi:** 28.11.2022 

**Kayıtlı Sermaye Tavanı (TL):** 250.000.000

**Mevcut Sermaye (TL):** 23.562.500

**Ulaşılacak Sermaye (TL):** 70.000.000

**Bedelsiz Sermaye Artırımı:** 23.562.500,000

**Bedelsiz Oranı:** %100

**Bedelli Sermaye Artırımı:** 22.875.000,000

**Bedelli Oranı:** %97,08222

**Rüçhan:** 1 TL

**SPK Onay Tarihi:** -

*H﻿ALKA ARZ VE SERMAYE ARTTIRIMLARI HAKKINDA DETAYLARI SİTEMİZİN DIŞINDA MOBİL UYGULAMAMIZ ÜZERİNDEN DE TAKİP EDEBİLİRSİNİZ. UYGULAMA LİNKİNİ SİTEMİZİN ALT BÖLÜMÜNDE BULABİLİRSİNİZ.*

*Bu sayfada yer alan haberler ve haberlerin içerdiği şirketler hakkındaki bilgiler yatırım danışmanlığı kapsamında değildir.*