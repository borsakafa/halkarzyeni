---
title: Söktaş Tekstil (SOKTS), yeni kayıtlı sermaye tavanını duyurdu!
date: 2024-10-02T18:08:37.904Z
featured: true
author: Halka Arz Hisseler
category: Sermaye Artırımları
thumbnail: halkaarzapp184756-1-.jpg
---
Borsa İstanbul'un önde gelen tekstil şirketlerinden Söktaş Ticaret (SOKTS), yeni kayıtlı sermaye tavanını açıkladı.

Söktaş Tekstil (SOKTS), Kamuyu Aydınlatma Platformu (KAP) üzerinden yapılan açıklamada Sermaye Piyasası Kurulu tarafından onaylanan yeni kayıtlı sermaye tavanını duyurdu.  Şirket Yönetim Kurulu, 04.09.2024 tarihinde alınan kararla kayıtlı sermaye tavanını 350.000.000 TL'den 1.000.000.000 TL'ye çıkarmak için Sermaye Piyasası Kurulu'na başvuruda bulunmuştu.

Yapılan yeni KAP açıklamasında kayıtlı sermaye tavanının SPK tarafından onaylandığı belirtildi. Söktaş Tekstil'in SPK tarafından onaylanan bu kayıtlı sermaye tavanı 31.12.2028 tarihine kadar geçerli olacak.

Söktaş'ın KAP üzerinden yaptığı açıklamada, ***"Şirketimiz Yönetim Kurulu'nun, Şirket'in 350.000.000 TL olan mevcut Kayıtlı Sermaye Tavanı'nın 1.000.000.000 TL'ye çıkarılmasına, kayıtlı sermaye tavanı süresinin 2024-2028 yılları için geçerli olmak üzere 5 (beş) yıl daha uzatılmasına ve buna ilişkin olarak; Şirket Esas Sözleşmesi'nin "Şirketin Sermayesi" başlıklı 6. maddesinin değiştirilmesine yönelik tadil metni, Sermaye Piyasası Kurulu'nun 02.10.2024 tarih ve E-29833736-110.04.02-60597 sayılı yazısı ile ekteki şekilde onaylanarak Şirketimize bugün iletilmiştir. Esas sözleşme değişiklik tasarılarının, Ticaret Bakanlığı'nın iznini takiben, yapılacak ilk genel kurul toplantısında pay sahiplerinin onayına sunulacaktır. Onaylı tadil metnine ekte yer verilmiştir."*** ifadelerine yer verildi.