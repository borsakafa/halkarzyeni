---
title: Borsanın rekortmeni bedelsiz onayı aldı! 100 hisse 800 olacak!
date: 2023-08-24T19:57:37.791Z
featured: true
author: Halka Arz Hisseler
category: Halka Arz Haberler
thumbnail: alfas-bedelsiz-onayı-aldı.png
tags:
  - alfas
  - bedelsiz
  - alfasolarenerji
---
Borsa İstanbul’da halka arzın ardından rekorlar kıran Alfa Solar Enerji, bedelsiz sermaye artırımı için Sermaye Piyasası Kurulu’ndan onay aldı. Şirketin bedelsiz oranı ise tam %700 olacak. Bu durumda 100 ALFAS hissesi olan bir yatırımcının, bedelsiz sermaye artırımı sonrası 800 hissesi olacak. İşte detaylar!

SPK, **24 Ağustos 2023** tarihinde **1 şirkete** halka arz onayı verdi. Öte yandan **3 şirket** de bedelsiz sermaye artırımı için onay aldı. Kurul’dan halka arz onayı alan şirket **Ebebek Mağazacılık** oldu. Öte yandan **2022** yılının son aylarında halka arz olan **Alfa Solar Enerji** de bedelsiz sermaye artırımı için SPK’dan onay alan bir şirket oldu.

**Alfa Solar Enerji (ALFAS)**, Kasım 2022’de **58,50 TL** fiyatla halka arz edilmişti. O tarihten bu yana hisseleri borsada **rekorlar kıran ALFAS**, **24 Ağustos** tarihli seansı **790 TL**’nin üzerinde kapattı. Yatırımcılarını hisselerdeki yükselişi ile mutlu eden şirket bu kez de portföyünde **ALFAS hissesi bulunanların hisse adetlerini katlayacak.**

Şirket, **%700** **oranında bedelsiz sermaye artırımı** gerçekleştirecek. Mevcut sermayesi **46 milyon TL** olan **Alfa Solar Enerji**’nin bedelsiz sermaye artırımı sermayesi **368 milyon TL**’ye yükselecek. Bu durumda, örneğin elinde **100 ALFAS** hissesi bulunan yatırımcının da **800 hissesi** olacak. Elbette hisse fiyatları da aynı oranda güncellenecek.

**ALFAS NE ZAMAN BÖLÜNECEK?**

Şirketin bedelsiz sermaye artırımı işlemini, **4-8 Eylül 2023** haftasında gerçekleştirmesi bekleniyor.

Tarih netleştiğinde sayfanın en altında linkleri bulunan mobil uygulamalarımız üzerinden öğrenebilirsiniz.

Bu sayfada yer alan haberler ve haberlerin içerdiği şirketler hakkındaki bilgiler yatırım danışmanlığı kapsamında değildir.