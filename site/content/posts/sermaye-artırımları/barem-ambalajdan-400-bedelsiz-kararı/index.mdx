---
title: Barem Ambalaj'dan %400 bedelsiz kararı
date: 2022-12-06T12:58:12.145Z
featured: true
author: Halka Arz Hisseler
category: Sermaye Artırımları
thumbnail: omega-pano-halka-arz-detaylari-3-.png
tags:
  - barmabedelsiz
  - barma
  - baremambalaj
  - sermayeartırımı
---
**B﻿arem Ambalaj**, sermaye arttırımına gidiyor. Şirket, konuyla ilgili duyuruyu Kamuoyu Aydınlatma Platformu (KAP) üzerinden yaptı. Şirketten yapılan açıklamada sermaye arttırımının **%400 oranında** ve iç kaynaklardan bedelsiz pay alma şeklinde yapılacağı bilgisi paylaşıldı.

B﻿ARMA işlem kodu ile borsada işlem gören şirket, **3-4 Ağustos** tarihlerinde halka arz için talep toplamış ve 1**0 Ağustos**'ta da işlem görmeye başlamıştı. **36 lira** fiyattan halka arz olan **Barem Ambalaj**'ın payları, gelen bu sermaye arttırımı haberinin ardından **6 Aralık** tarihli seansa **tavan** başladı. Şirket payları **%10 yükseliş** göstererek **122,100** liraya yükseldi.

### **BAREM AMBALAJ SANAYİ VE TİCARET A.Ş. SERMAYE ARTTIRIMI DETAYLARI**

**Yönetim Kurulu Karar Tarihi:** 05.12.2022

**Kayıtlı Sermaye Tavanı (TL):** 200.000.000

**Mevcut Sermaye (TL):** 52.500.000

**Ulaşılacak Sermaye (TL):** 262.500.000

**Oran:** %400

**İç Kaynaklardan Bedelsiz Pay Alma Tutarı:** 194.000.000,000

**SPK Onay Tarihi:** -

**Bölünme Tarihi: -**

#### **ŞİRKET AÇIKLAMASI**

*"Şirketimiz Yönetim Kurulu'nun 05.12.2022 tarihli toplantısında;
Sermaye Piyasası Kurulu'nun II-18.1 sayılı Kayıtlı Sermaye Sistemi Tebliği'nin 6 ncı maddesinin 6 ncı fıkrasında yer alan "Her tür iç kaynak ile kar payının sermayeye ilave edilmesi suretiyle ve birleşme, bölünme ve benzeri genel kurul kararı gerektiren işlemler neticesinde, her bir tavan kapsamında bir defaya mahsus olmak üzere kayıtlı sermaye tavanı aşılabilir." hükmü çerçevesinde;*

1. *Şirketimizin mevcut 52.500.000 TL olan çıkarılmış sermayesinin, 17.446.918 TL'si Emisyon Primi hesabından, 192.553.082 TL'si Geçmiş Yıl Karları hesabından karşılanmak suretiyle toplam 210.000.000 TL artırılarak, Sermaye Piyasası Kurulu'nun II-18.1 sayılı Kayıtlı Sermaye Sistemi Tebliği'nin 6ncı maddesinin 6ncı fıkrası hükmü uyarınca bir defaya mahsus olmak üzere 200.000.000 TL olan kayıtlı sermaye tavanının aşılarak, 262.500.000 TL'ye yükseltilmesine,*
2. *Şirket sermayesinin %400 oranında bedelsiz olarak artırılması kapsamında ihraç edilecek, 16.000.000 TL nominal değerli 16.000.000 adet (A) grubu ve 194.000.000 TL nominal değerli 194.000.000 adet (B) grubu payların, pay sahiplerine Şirket sermayesindeki mevcut payları oranında bedelsiz olarak ve Sermaye Piyasası Mevzuatı'nın kaydi sisteme ilişkin düzenlemeleri çerçevesinde usulüne uygun şekilde dağıtılmasına,*
3. *Bu karar kapsamında başta Sermaye Piyasası Kurulu, Borsa İstanbul A.Ş., Merkezi Kayıt Kuruluşu A.Ş. olmak üzere, ilgili merciler nezdinde gerekli başvuruların yapılmasına ve bunun için gerekli tüm dokümanların hazırlanmasına,
   Oy birliğiyle karar verilmiştir.
   Kamuoyunun bilgilerine saygılarımızla sunarız."*