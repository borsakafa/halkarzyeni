---
title: Karel Elektronik (KAREL) 2 iş anlaşması birden açıkladı!
date: 2024-10-02T18:00:27.309Z
featured: true
author: Halka Arz Hisseler
category: Halka Arz Haberler
thumbnail: halkaarzapp184756.jpg
---
Borsa İstanbul pay piyasasında işlem gören şirketlerden Karel Elektronik (KAREL), 2 iş anlaşması birden açıkladı.

Borsa İstanbul’da düşüş sürerken, bazı şirketlerden iş anlaşması haberleri gelmeye devam ediyor. Son zamanların dikkat çeken şirketlerinden biri olan Karel Elektronik de 2 farklı iş anlaşmasını yatırımcılara duyurdu. Şirketten yapılan açıklamada, TUSAŞ ve Bangladeş Silahlı Kuvvetleri’ne yönelik anlaşmaların imzalandığı belirtildi.

Karel Elektronik’in TUSAŞ ile iş anlaşması açıklamasında “30 Eylül 2024 tarihi itibariyle TUSAŞ Motor Sanayiinden İnsansız Hava Araçlarında (İHA) kullanılmak üzere 960.000 ABD Doları tutarında Motor Kontrol Sistemi siparişi alınmıştır.” ifadeleri yer aldı.

Şirket bir diğer iş anlaşması açıklamasında ise, “30.09.2024 tarihinde Bangladeş Silahlı Kuvvetleri' nin kullanımı maksadıyla Bangladeş Milli Savunma Bakanlığına 856.000 ABD Doları tutarında Askeri Santral teslimatı yapılmıştır.” İfadelerine yer verdi.