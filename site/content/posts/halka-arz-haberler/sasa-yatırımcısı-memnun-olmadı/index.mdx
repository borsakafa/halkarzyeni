---
title: SASA yatırımcısı memnun olmadı!
date: 2023-05-05T07:59:45.138Z
featured: true
author: Halka Arz Hisseler
category: Halka Arz Haberler
thumbnail: halka-arzda-sert-satiş-1-.png
tags:
  - sasa
  - borsa
  - hisse
  - halkaarz
---
Borsa İstanbul’un yıldız şirketlerinden olan SASA Polyester, 2023 yılı 1. Çeyrek bilançosunu açıkladı. Şirketin bilançosunda kâr düşüşü yatırımcıyı memnun etmedi. SASA yatırımcıları, bilanço hakkında düşüncelerini sosyal medyada dile getirdi.

SASA’nın 2023 yılı ilk 3 aylık bilançosu açıklandı. Şirketin brüt kâr ve FAVÖK’ünde, geçen yılın aynı dönemine göre düşüş gözlendi. Öte yandan yine aynı döneme kıyasla borçlar ise arttı.

SASA Polyester’in brüt kârı geçen yıl 2 milyarın üzerinde açıklanırken bu yılın aynı döneminde 989 milyon açıklandı. Öte yandan şirketin esas faaliyet kârında da ciddi düşüş gözlendi. 2022/3 döneminde 1.679.350 TL esas faaliyet kârı açıklayan şirket, 2023/3 döneminde ise bu kalemi 461.747 TL şeklinde duyuruldu.

> **HATIRLATMA:** Halka arz, sermaye artırımı ve borsa haberleri için mobil uygulamalarımızdan cihazınıza uygun olanı indirmeyi unutmayın. iOS ve Android uygulama linkleri, sayfanın en altında yer almaktadır.

SASA’nın net borcunda %28 artış ve finansal borçlarında da %30 artış görüldü. Şirketin net dönem kârı %7, satışları %14 yükseldi.

Ancak gelen bu bilanço yatırımcıyı memnun etmedi. SASA yatırımcıları, bilanço hakkında görüşlerini sosyal medyadan dile getirdi. Ayrıca şirket payları bilançonun açıklandığı tarih olan 5 Mayıs’ta seansa yaklaşık %2 düşüşle başladı.