---
title: SMM Tekstil halka arz ne zaman? Taslak izahname inceleme!
date: 2022-12-27T21:15:42.043Z
author: Halka Arz Hisseler
category: Onay Bekleyen Halka Arzlar
thumbnail: halka-arz-takvi̇mi̇-2-.png
tags:
  - smm
  - smmtekstil
  - halkaarz
  - smmas
  - izahname
---
Sermaye Piyasası Kurulu (SPK)’na halka arz başvurusunda bulunan şirketlerden biri de SMM Tekstil oldu. Şirketin halka arz tarihi, yatırımcılar tarafından merak ediliyor. SMM Tekstil halka arz talep toplama tarihleri ne zaman, eşit dağıtım mı oransal mı, kaç lot verir? SMM Tekstil taslak izahname inceleme bilgileri haberimizde…

Son zamanlarda halka arzlara olan ilgi, gün geçtikçe artmaya devam ediyor. Halka arz olan şirketler ve halka arz onayı bekleyen şirketler de yatırımcıların dikkatlerini üzerine çekiyor. Bu şirketlerden biri de SMM Tekstil oldu. Şirketin halka arz için taslak izahnamesinin yayımlanması ile birlikte şirket hakkında detaylar da araştırılmaya başladı. Biz de sizler için şirketin halka arzında öne çıkan detayları derledik.

**SMM TEKSTİL NE İŞ YAPAR?**

SMM Tekstil, 2009 yılında İstanbul’da faaliyete geçmiştir. Şirket, Türkiye’nin önde gelen firmalarından biri olarak dikkat çekmeyi başarmıştır. İstanbul’daki ar-ge merkezleri, üretim tesisleri ve farklı ülkelerdeki müşterilerine yaratıcı, yenilikçi ve kaliteli ürünleri en iyi hizmet anlayışıyla sunmaya çalışmaktadır. 

İstanbul’daki Ar-Ge, Yönetim, Üretim ve Tasarım Departmanlarından oluşan merkez binasında 260 çalışanıyla hizmet veriyor. Şirketin aynı zamanda Elazığ’da da üretim fabrikası bulunmaktadır. Burada da 253 çalışanla üretim yapılmaktadır.

SMM Tekstil’in önemli müşterileri arasında Beverly Hills Polo Club, Benetton,  DeFacto, LC Waikiki, Orka Damat, Sainsbury’s (Tu), George, Matalan, Primark, Naf Naf, Dunnes Store, La Halle, Nocturne, Devred, Bonmarche, Bestseller ve Hello Kitty gibi markalar yer alıyor.

**SMM TEKSTİL HALKA ARZ BİLGİLERİ**

Şirket, halka arza toplam **12.500.000 TL** nominal değerli payı **(lot)** konu edecek. 

**Şeker Yatırım Menkul Değerler**’in lider olduğu halka arzda dağıtım yönteminin ise **eşit dağıtım** olması bekleniyor. 

Halka arz fiyatının netleşmediği SMM Tekstil’in borsada **SMMAS** kodunu kullanması bekleniyor.

SMM Tekstil’in halka arz sonrası **halka açıklık oranı** ise **%27,4** olacak.

**SMM TEKSTİL HALKA ARZ GELİRİNİ NEREDE KULLANACAK?**

Şirketin taslak izahnamesinde yer alan bilgilere göre halka arz gelirinin;

* %50’si ile finansal borçlar ödenecek,
* %30’u ile şirketin işletme sermayesi ihtiyacı karşılanacak.
* %20’si ile de şirketin büyüme stratejisi kapsamında marka ve lisans haklarının satın alınmasının finansmanı sağlanacak.

**SMM TEKSTİL HALKA ARZI NE ZAMAN?**

Şirketin halka arzı, Sermaye Piyasası Kurulu’ndan onay beklemektedir.

Halka arz onayı geldiğinde ise bu bilgi, hem mobil uygulamamız hem sosyal medya hesaplarımız hem de web sitemiz üzerinden takipçilerimiz ile paylaşılacaktır.

Android mobil uygulamamızı, **[BURAYA](https://play.google.com/store/apps/details?id=com.halkaarzhaber.hisseler&hl=en&gl=TR)** tıklayarak indirmeniz mümkün. 

Uygulamamız, kısa süre içerisinde **iOS App Store**’da da yerini alacaktır.