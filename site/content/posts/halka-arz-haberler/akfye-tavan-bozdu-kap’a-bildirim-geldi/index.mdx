---
title: AKFYE tavan bozdu, KAP’a bildirim geldi!
date: 2023-03-27T11:31:25.704Z
author: Halka Arz Hisseler
category: Halka Arz Haberler
thumbnail: akfen-yenilenebilir-enerji.png
tags:
  - akfen
  - akfye
  - halkaarz
---
Akfen Yenilenebilir Enerji, 16 Mart tarihinde borsa İstanbul’da işlem görmeye başlamıştı. Şirket payları o günden bu yana devam eden tavan serisini bugün bozdu. Hissedeki hareketliliğin ardından ise KAP’a bir açıklama geldi.

Akfen Yenilenebilir Enerji, AKFYE işlem kodu ile halk arz olmuştu. Şirketin halka arz edilen payları ise 16 Mart 2023 tarihinde işleme başlamıştı. AKFYE payları, o günden bu yana 7 tavan serisi gösterdi. Şirket payları 27 Mart itibariyle toplamda %110’un üzerinde bir yükseliş gösterdi.

**[100.000TL Sanal Para ile Borsayı Deneyin, Risk Almadan Deneme Hesabı ile Borsa İşlemlerini Keşfedin!](https://partners.gcmyatirim.com.tr/Tracking/S/641abf18ac688aed6aea3284)**

[](https://partners.gcmyatirim.com.tr/Tracking/S/641abf18ac688aed6aea3284)27 Mart tarihli seansı da tavan açan AKFYE, daha sonra ise tavan bozarak düşüş gösterdi. Ardından 20.20 TL fiyata kadar gerileyen paylar, tekrar tavan oldu. Birkaç tavan daha bozan AKFYE’de, gün içerisinde 155 milyona yakın lot el değiştirdi.

**ERKAN ERCİYAS’TAN KAP BİLDİRİMİ GELDİ**

AKFYE paylarının tavan bozmasının ardından Kamuoyu Aydınlatma Platformu’na da bir bildirim geldi. Akfen İnşaat Genel Müdür Yardımcısı Erkan Erciyas tarafından yapılan bildirimde Akfen Yenilenebilir Enerji A.Ş (AKFYE) paylarında yapılan lot satışı miktarı belirtildi.

Erkan Erciyas, 27 Mart tarihinde 20,96 TL fiyattan (tavan fiyat) 5.709.965,12 TL tutarında hisse satışı yaptığını açıkladı.