---
title: Gübretaş'tan dikkat çeken madencilik açıklaması!
date: 2024-10-08T09:45:27.116Z
featured: true
author: Halka Arz Hisseler
category: Şirket Haberleri
thumbnail: halkaarzapp184756-2-.jpg
---
Gübre Fabrikaları T.A.Ş. (GUBRF) bağlı kuruluşu Gübretaş Maden Yatırımları A.Ş., Söğüt Altın Madeni sahasına yönelik önemli yatırım kararları aldı. Şirket, Bilecik'in Söğüt ilçesindeki 82050 numaralı maden işletme ruhsatı kapsamındaki tesislerin kapasitelerini artırmayı planlıyor. 2021 yılında yapımına başlanan Faz 1 tesisinin açılışı 27 Ocak 2023'te gerçekleştirilmiş olup, tesis halen faaliyetine devam etmektedir.

Gübretaş Maden Yatırımları A.Ş.'nin 7 Ekim 2024 tarihli Yönetim Kurulu toplantısında, yıllık 240.000 ton cevher işleme kapasitesine sahip olan Faz 1 tesisinin kapasitesinin 400.000 tona çıkarılması için 25 milyon USD bütçeli bir yatırım kararı alındı. Ayrıca, Akbaştepe bölgesindeki sülfid cevherini işlemek üzere yıllık 400.000 ton kapasiteli ve 180 milyon USD bütçeli Faz 2 tesisinin kurulması kararlaştırıldı. Faz 1 yatırımının 18 ay, Faz 2 tesisinin ise 36 ayda tamamlanması hedefleniyor.