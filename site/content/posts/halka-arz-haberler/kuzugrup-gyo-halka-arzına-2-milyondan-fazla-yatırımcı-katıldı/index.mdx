---
title: Kuzugrup GYO halka arzına 2 milyondan fazla yatırımcı katıldı!
date: 2023-08-24T14:50:56.172Z
featured: true
author: Halka Arz Hisseler
category: Halka Arz Haberler
thumbnail: kzgyo-halka-arz-sonuçlari.png
tags:
  - kzgyo
  - kuzugrupgyo
  - hisse
  - borsa
---
Geçtiğimiz hafta halka arz onayı alan Kuzugrup GYO, halka arz sonuçlarını açıkladı. Şirketin halka arzına 2 milyonun üzerinde yatırımcı katıldı. KZGYO halka arz büyüklüğü ise 1 milyar 38 milyon TL şeklinde gerçekleşti. KZGYO paylarının önümüzdeki hafta Borsa İstanbul'da işleme başlaması bekleniyor.

Sermaye Piyasası Kurulu'ndan 16 Ağustos tarihinde halka arz onayı alan Kuzugrup GYO, 21-22-23 Ağustos tarihlerinde talep toplama işlemlerini gerçekleştirmişti. Şirket, geçtiğimiz gün tamamlanan talep toplama işlemlerinin ardından bugün de halka arz sonuçlarını açıkladı. Şirketin halka arz sonuçlarına ilişkin açıklamasında şu ifadelere yer verildi:

"Kuzugrup Gayrimenkul Yatırım Ortaklığı A.Ş. (“KZGYO”) paylarının halka arzına ilişkin talep toplama işlemleri, 21.08.2023, 22.08.2023 ve 23.08.2023 tarihlerinde, Tera Yatırım Konsorsiyum Liderliğinde “Sabit Fiyatla Talep Toplama” ve “En İyi Gayret Aracılığı” yöntemi ile gerçekleşmiştir.

Şirket’in çıkarılmış sermayesinin 175.000.000 TL’den 200.000.000 TL’ye artırılması nedeniyle ihraç edilen 25.000.000 TL nominal değerli 25.000.000 adet B grubu pay ile ortak satış kapsamında 25.000.000 TL nominal değerli 25.000.000 adet B grubu pay olmak üzere toplam 50.000.000 TL nominal değerli 50.000.000 adet B grubu pay halka arz edilmiştir.

Şirket paylarının halka arzında 1,00 TL nominal değerli payların halka arz fiyatı 20,76 TLolarak açıklanmış olup, belirlenen halka arz fiyatı ile halka arz büyüklüğü 1.038.000.000 TL olarak gerçekleşmiştir.

Halka arzda; halka arz edilen 50.000.000 TL nominal değerli payların 5,6 katına denk gelen 280.244.019 TL nominal değerli talep gelmiştir. Yurt İçi Bireysel Yatırımcılara nihai tahsisat tutarının yaklaşık 5,7 katı, Yurt İçi Kurumsal Yatırımcılara nihai tahsisat tutarının yaklaşık 9,1 katı ve Yurt Dışı Kurumsal Yatırımcılara nihai tahsisat tutarının yaklaşık 2,6 katı talep gelmiştir.

Halka arz fiyatı üzerinden gelen talep ve dağıtım tutarları yatırımcı grubu bazında aşağıdaki tabloda sunulmaktadır."

![](kzgyo-halka-arz-sonuçları.png)

**KZGYO KAÇ LOT VERDİ?**

Kuzugrup GYO halka arzına katılan bireysel yatırımcılara, 13 - 14 lot dağıtılacağı tahmin ediliyor.