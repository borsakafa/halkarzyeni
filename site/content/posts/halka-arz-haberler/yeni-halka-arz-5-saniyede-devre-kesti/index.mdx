---
title: Yeni halka arz, 5 saniyede devre kesti!
date: 2023-05-18T07:39:42.150Z
featured: true
author: Halka Arz Hisseler
category: Halka Arz Haberler
thumbnail: adsız-tasarım-73-.png
tags:
  - KAYSE
  - borsa
  - kayseri
  - kayseiseker
  - hisse
---
10-11-12 Mayıs tarihlerinde talep toplayan Kayseri Şeker hisseleri, bugün Borsa İstanbul’da işlem görmeye başladı. Şirket hisseleri, gelen yoğun satışın ardından seansın açılmasından 5 saniye sonra devre kesti.

Kayseri Şeker Fabrikası, geçtiğimiz hafta talep toplama işlemlerini başarılı bir şekilde tamamlamıştı. Şirket, halka arza toplam 106.000.000 lotu konu etmiş ve hisse başı 16,27 TL’den satışa sunmuştu. Şirketin halka arz edilen payları, 18 Mayıs Perşembe günü Borsa İstanbul’da işlem görmeye başladı.

Saat 09.40’da toplanan emirlerin 09.55’te ekranlara yansıtılması ile birlikte, KAYSE paylarının tavan fiyat olan 17,89 TL’ye yükseldiği görüldü.

Saat 10.00’da Borsa İstanbul’da seansın açılmasından yalnızca 5 saniye sonra ise KAYSE hisselerine tavan fiyattan yüksek satış geldi. Şirket hisseleri, gelen satışın ardından 10:00:05’te devre kesti. Şirket hisseleri bir miktar daha düşüş gösterdikten sonra yataya yakın bir seviyeye geriledi. 

Saat 10.30 dolaylarında gelen alış emirleri ise KAYSE kademesini yeniden yukarı sürükledi.