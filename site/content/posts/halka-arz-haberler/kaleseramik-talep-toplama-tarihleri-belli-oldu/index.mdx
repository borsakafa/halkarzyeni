---
title: Kaleseramik talep toplama tarihleri belli oldu!
date: 2023-07-18T06:39:00.720Z
draft: false
author: Halka Arz Hisseler
category: Halka Arz Haberler
thumbnail: kales-talep-toplama-tarihleri.png
tags:
  - kales
  - kaleseramik
  - halkaarz
  - borsa
  - hisse
---
Sermaye Piyasası Kurulu'nun 13 Temmuz'da halka arzını onayladığı dev şirket Kale Seramik'in talep toplama tarihleri belli oldu. Şirketten yapılan açıklamada, 20-21 Temmuz tarihleri arasında halka arz için talep toplanacağı duyuruldu. İşte detaylar!

SPK, Kaleseramik'in halka arzına 13 Temmuz tarihinde onay vermişti. Şirket, halka arza kısa zaman önce karar vermiş ve taslak izahname de duyurulmuştu. Kaleseramik'in halka arzında toplam **109.390.465** lot satışa sunulacak. 

Halka arz fiyatı ise **25 TL** olacak. Öte yandan Kaleseramik Çanakkale Kalebodur Seramik Sanayi A.Ş.'nin Borsa İstanbul'daki işlem kodu ise **KALES** olacak. Şirketin halka arzında dağıtım yöntemi ise **bireysel yatırımcılara eşit** olacak. Tahsisat oranları için sayfanın en altında linkleri bulunan mobil uygulamalarımızdan cihazınıza uyumlu olanı indirerek tüm gelişmeleri anlık bildirimlerle öğrenebilirsiniz.

**TALEP TOPLAMA TARİHLERİ BELLİ OLDU**

Kaleseramik, Kamuyu Aydınlatma Platformu üzerinden halka arz için belirlenen talep toplama tarihlerini de açıkladı. Şirketten yapılan açıklamada, **20-21 Temmuz** tarihleri arasında banka ve aracı kurumlar üzerinden talep toplanacağı duyuruldu.