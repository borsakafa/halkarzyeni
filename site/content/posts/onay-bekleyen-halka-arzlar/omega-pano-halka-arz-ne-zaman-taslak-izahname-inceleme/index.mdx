---
title: Omega Pano halka arz ne zaman? Taslak izahname inceleme!
date: 2022-12-05T09:17:30.397Z
featured: true
author: Halka Arz Hisseler
category: Onay Bekleyen Halka Arzlar
thumbnail: omega-pano-halka-arz-detaylari-2-.png
tags:
  - halkaarz
  - omegapano
keywords:
  - halkaarz
  - omegapano
---
Omega Elektrik Pano Sanayi halka arz için hazırlıklarına devam ediyor. Size şirket hakkında kısaca bilgi verdikten sonra, taslak izahnamede yer alan finansal verileri birlikte inceleyelim. 

1997 yılında faaliyetlerine başlayan Omega Pano, 2015 yılından itibaren Beylikdüzü / İstanbul’da bulunan toplam 7.000 m² üretim alanına sahip tesislerinde pano üretimi yapmaya devam etmektedir.

Gerek Türkiye gerekse yurtdışı pazarlarında izlediği başarılı satış pazarlama stratejileri sayesinde ihracat yaptığı ülkelerin birçoğunda kalite ve satış sonrası hizmetleri ile tercih edilen bir firma haline gelen şirket, üretiminin önemli bir bölümünü yurtdışı projelerine ayırmaktadır.

Omega Pano, Siemens tarafından, tip test normlarına uygun olarak montaj şekli tasarlanmış panoların imalatını, yine Siemens’in kalite kontrol standartlarını uygulayarak yapmaktadır.

Şirketin taslak izahnamesinde yer alan veriler, 2017-2020 yılları arasında ait. 

Konsolide olmayan verilere göre şirket, 2017 yılında yaklaşık 31 milyon lira olan duran varlığını 2020 yılı birinci çeyreğinde 65 milyon liranın üzerine çıkarmış.

 2017 yılında 39 milyon 387 bin lira dönen varlığa sahip olan Omega, bu rakamı 2018 yılında 39 milyon 978 bin, 2019 yılında 65 milyon 155 bin, 2020 yılı birinci çeyreğinde de 57 milyon 549 bin lira olarak açıklamış.

Şirketin duran varlıkları da aynı yıllar arasında yükseliş gösteren bir diğer veri olarak karşımıza çıkıyor. 2017 yılında 1 milyon 568 bin lira duran varlığa sahip olan şirket, bu rakamı da 2018 yılında 1 milyon 345 bin, 2019 yılında 7 milyon 549 bin ve 2020 yılı birinci çeyreğinde 7 milyon 458 bin lira olarak duyurmuş.

Toplam varlıklarında da yükseliş kaydeden şirket, 2017 yılında 30 milyonun üzerinde olan toplam varlığını 2020 yılı birinci çeyreğinde açıkladığı bilançoya göre 65 milyonun üzerine çıkarmış.

**Şirketin aynı yıllar arasında kaydettiği kısa vadeli yükümlülükler ise şu şekilde:**
2017 yılında 24 milyon 785 bin
2018 yılında 20 milyon 850 bin
2019 yılında 41 milyon 703 bin ve
2020 yılı birinci çeyreğinde 32 milyon 809 bin.

Omega Elektrik’in uzun vadeli yükümlülükleri ise daha düşük rakamlarla karşımıza çıkan bir diğer veri.

Şirket, 2017 yılında 871 bin lira olan uzun vadeli yükümlülüğünü 2018 yılında 2 milyon 196 bin, 2019 yılında 8 milyon 502 bin ve 2020 yılı birinci çeyreğinde 7 milyon 646 bin lira olarak açıklamış.

Şirketin özkaynaklarına baktığımızda da aynı yıllar arasında yükseliş gösteren bir grafik karşımıza çıkıyor. 

Omega’nın 2017 yılında 5 milyon 299 bin lira olarak açıkladığı özkaynaklar, 2018 yılında 17 milyon 976 bin, 2019 yılında 22 milyon 498 bin ve 2020 yılı birinci çeyreğinde 24 milyon 551 bin liraya yükselmiş.

Omega Elektrik ve Pano, toplam 11 milyon 600 bin lira nominal değerli payı halka arza konu edecek. Oransal dağıtımın uygulanacağı halka arza ilişkin gelişmeleri uygulamamız üzerinden takip edebilirsiniz. Halka Arz uygulamasının linki açıklama bölümünde yer almaktadır. Bizi takip etmeyi unutmayın.