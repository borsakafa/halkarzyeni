---
title: Borsaya bir un firması daha geliyor!
date: 2023-10-04T05:37:05.366Z
featured: true
author: Halka Arz Hisseler
category: Halka Arz Haberler
thumbnail: borsaya-yeni̇-un-fi̇rmasi-.png
tags:
  - azimun
  - halkaarz
  - borsa
  - hisse
---
Borsa İstanbul'da halka arz rüzgârı devam ederken, Mardin'de faaliyetlerini yürüten bir un firması olan Azimn Un'un da halka arz edileceği öğrenildi. Azim Un'un halka arzı için çalışmalara başlanıldığı da kaydedildi.

**bgazete.com.tr'nin** h**aberine göre;** Azim Un, büyüme hedefleri doğrultusunda yeni b﻿ir karar aldı. Azim Group Holding Yönetim Kurulu üyesi Av. Fatih Metin, Mardin'deki yatırım planlarına dair önemli açıklamalarda bulundu. Metin, Azim Un'un Mardin'in ilk yerli firması olarak borsada halka açılacağı müjdesini verdi.

**Azim Un,** Mardin ekonomisine önemli katkılarda bulunan bir kuruluş olarak öne çıkıyor ve bu başarı hikayesini yeni yatırımlar ve projelerle taçlandırmaya kararlı. Azim Group Holding Yönetim Kurulu üyesi Av. Fatih Metin, Mardin'e yaptığı ziyaret sırasında basın mensuplarına önemli açıklamalarda bulundu.

> **WhatsApp kanalımıza katılın gelişmeleri ilk siz öğrenin! [Kanala Katılmak İçin BURAYA Tıklayabilirsiniz.](https://www.whatsapp.com/channel/0029VaA04UY8V0ttAemtV435)**

**Azim Un,** Türkiye'nin un ihracatının öncü isimlerinden biri olarak 1997 yılında kuruldu. Mardin ve Adana'da üç fabrikası bulunan şirket, günlük 1250 ton kırım kapasitesiyle büyük bir üretim potansiyeline sahip. Kaliteli ürünleri ile hem yurt içinde hem de yurt dışında tercih edilen Azim Un, Türkiye'nin un ihracatında önde gelen bir konumda bulunuyor.

**Av. Fatih Metin,** Mardin'de gerçekleştirilecek olan yeni yatırımlar hakkında bilgi vererek şunları dile getirdi: "Kısa süre içinde 25 milyon dolar değerinde iki ayrı yatırım gerçekleştireceğiz. Bunlardan biri 5 milyon dolarlık lisanslı depo yatırımı, diğeri ise 20 milyon dolarlık bir sektör yatırımı olacak. Bu yatırımlar, hem istihdamı artırarak hem de katma değeri yükselterek bölgeye önemli katkılarda bulunacak."

Metin ayrıca, Azim Un'un Mardin'in ilk yerli firması olarak borsada halka açılacağını müjdeledi ve şunları ekledi: "Azim Un, Mardin için bir gurur kaynağı olmaya devam ediyor. İnşallah Mardin'de halka açılan ilk şirket unvanını da Azim Un olarak taşıyacak. Bu vesileyle, Mardin halkını sevgi ve saygıyla selamlıyorum."